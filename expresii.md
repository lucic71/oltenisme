# Expresii

* Pi-un' eș?

"Pe unde ești?". E la ordinea zilei să mâncăm părți întregi din cuvinte
ca să deschidem cât mai puțin gura atunci când vorbim.

* Fac mereu, nu vez'?

"Fac într-una, nu vezi?". Am vrut să scot în evidență folosirea
cuvântului "mereu". E folosit ca să vorbești despre o acțiune pe care o
faci fix în momentul în care vorbești. Nu e vorba de o acțiune pe care
o faci de obicei.

* Viu acum.

"Vin acum". Nu îmi e clar de ce vin s-a transformat în viu. Am căutat forma
literală a conjugării la persoana întâi singular în italiană, franceză,
catalană, spaniolă și portugheză și toate conțin litera n. De asemenea, am
căutat și în megleno și aromână, iar ei folosesc tot forme care conțin litera n.

* Ce-ț-ă, mă, ai boala ra?

Traducere cuvânt cu cuvânt: "Ce îți e, mă, ai boala rea?". Traducere: "Ce ai,
mă, ai înnebunit?". Folosit ca să te adresezi unei persoane care se comportă
strainiu, ciudat.

* Și cum sta el așa.

"Și cum stătea el așa.". Încă o formă prescurtată pentru a face vorbirea mai
rapidă și mai fluentă.

* Nu măi fi neastâmpărat.

"Nu mai fi neliniștit."

* Nu te măi fâțâi.

"Nu te mai foi."

* O sumă de oameni.

"O mulțime de oameni.". Prima dată când am venit în București am rămas surprins
de faptul că oamenii de aici nu știu ce înseamnă "o sumă". Printre primele dăți
am încercat să găsesc sinonime, dar fără rost, de abia după mi-am dat seama că e
același lucru cu "o mulțime".

* Nici gând nu-mi era.

"Nici nu mă gândeam."

* Să făcea că..

E cel mai des folosit atunci când vorbești de vise: "să făcea că eram pă o
poiană". Pui interlocutorul în poziția ta atunci când vorbești despre ce ai visat.

* Închipuie-ț!

"Închipuie-ți!". Se folosește mai ales ca formă de accentuare atunci când
povestești, de exemplu:
\- Ia zîi, era mulț oameni unde lucrai mata?
\- Era, bă. Închipuie-ț că n-aveam loc unu de altu.

Cel mai apropiat sinonim e "imaginează-ți".
