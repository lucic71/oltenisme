- Ia zîi bă, mergem măi pă sară pe la Cernă să ne scăldăm?
- Mergem, te strig io la poartă când o fi că az mă duc pe la tătaia.
  Zîsă că i s-a făcut cireșele și mă chemă să le culeg.
- Păi ce-ai mă, să coapsără deja? Că colo la mine în curte de abia dacă
  sânt câteva roșii.
- Da mă, n-auz că la iel mereu să coc măi devreme, măi ales când plouă
  mult.
- Poate mi-aduci și mie câteva desară că pă anu ăsta n-am mâncat
  niciuna.
- Îț aduc mă că are destule. Jumate zîsă că le bagă la conpot și ailantă
  jumate o bagă la dulceață.
- Bine mă, vez să nu uiț.
- Stăi tu fără grijă că nu uit. Să vez tu ce bune sânt că sânt d-elea
  pietroase, cât capu. Mănânci două din elea și nu-ț măi trebuie nimic.

Pă sară.

- Ia mă, îț adusăi și țâie cireșe, vez dacă-ț plac.
- Bucată nouă în gură veche. *
- Și ia zâi mă, sânt bune?
- Sânt bă, le mănânci ca pă mere la ce mari sânt. Da ce oase mari au,
  dacă înghiț unu d-ăsta nici că-l măi scoț pă partea-ilantă. ***
- Măi lasă si pentru măi târzîu că faci diarie dacă le mănânci repede.
  Râd ăștia de tine că te caci pă tine în Cernă.
- Păi și zîi, unde mergem să ne scăldăm. La Cărbune, la Gâldan sau la
  Pompă?
- La Cărbune nu ie bine că ie apa mică și măi vin și elea să spele
  hainele. Vrei să băgăm capu în săpunu lor?
- Omoară toț peștii când vin elea să spele catrafusele.
- La Gâldan ar merge că ie apa măi caldă acum pă sară. Avem și de unde
  să sărim, da mi-e să nu vină și ăilanț de dincolo că nu măi avem loc
  atunci.
- Ce-ai mă, mă fac că mă cac pă mine în apă, să vez ce pleacă toț.
- Nu măi stai nici tu în ia după.
- Dacă nu, mergem la Pompă, da ie plin de mizerii pe acolo și nici n-ai
  pe unde să bagi mâna la pește. **
- Lasă mă că mergem colo la Gâldan, stăm o țâră și vedem care e
  mișcarea. Dacă nu ne place mergem măi la vale.

La Gâldan.

- Bă bine ne măi scăldarăm. Ăia de dincolo nu veniră, apa fu bună, ar
  merge un somn acum.
- Că bine zîci, hai să stăm colo pă nisip la umbră că dogore soarele
  acum.
- O lubeniță ar merge acum, da n-avem de unde lua că ăștia pă Marginea
  Cernii nu pun.
- E, da la noi nici nu să face, la cine ai văzut tu lubeniță în curte?
- Măi sânt câțva care pun, lu unu într-un an i-a ieșit una mare, da după
  nu i-a măi ieșit așa bună.
- Mergem colo la magazin și luăm una dacă e.
- Ăhă, cine măi are chef să să ducă pân la magazin?
- Mergem măi bine acasă, bem o cană de apă și ne culcăm.

* E mai degrabă o expresie întâlnită la adulți și la bătrâni. Copiii nu
prea o spun. Se spune atunci când prima dată în an mănânci un fruct pe
care nu l-ai mai mâncat de anul trecut.

** "A merge cu mâna la pește" înseamă să prinzi pește băgând mâninile
goale pe sub pietrele din râu în speranța că prinzi ceva. Șansele să te
muște un rac sunt destul de mari.

*** partea-ilantă = partea ailantă = partea cealaltă
